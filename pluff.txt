aMinas čagalduhttá čoavji ovvdal jo go oba lea čalmmiid rahpan. Son lea nu guhká illudan dán beaivái! ¶
Miessemánu 17. beaivi lea eaarálágan go buot eará beaivvit. ¶
Stuorra riegádanbeaidoalut masa buohkat leat bovdejuvvon, jurddaša ¶
aMina cokkadettiin suohkkobuvsssaid. ¶
Biktasiid leigga ikte jo ohcan. Mina coggá aiddo liktejuvvon čuvlla. Das lea rukses vuođđoivdni, mas leat vilges čuoggát. Son jorggáhallá láhttis nu ahte healbmi leabbana dego paraplya. ¶
Eadni lea maiddái fiinnis, son lea coggan bunáda. ¶
Go leaba borran iđitbiepmu, de vuolgiba ovttas gávpogii geahččat mánáidtoga. ¶
Soai gávdnaba saji Stuorradikki lahka.– Dáppe oidne moai bures, dadjá eadni ja rohtte Mina vel lagabui. ¶
¡vvudeaddji oahppit ja fiinna msusihkkačuojaheaddjit devdet Karl Johan gáhta. ¶
Ravdaváccáhahkii bahkkejit olbmot juohke guovllus. ¶
Buohkat háliidit ovddemusas čuožžut vai oidnet. ¶
Muhtumat čurvot hurra ja sevvet Mdinai ja eadnái. ¶
aMina lokte iežas leavgga ja seavvá ruovttoluotta. ¶
Boahtte jagi áigu son maid vázzit toga!– Odne ávvudit mii Vuođđolága, dadjá eadni. – Ja árvit maid, ¶
Vuođđoláhka lea Stuorradikkis. ¶
aMina eadni lea politihkkár ja bargá Stuorradikkis.– Mii Vuođđoláhka lea? jearrá Mina. ¶
Eadni jurdila.– Vuođđoláhka lea dego olles Norgga váldoláhka.– Sáhttá go Vuođđolága oaidnit? jearrá Mina.– De sáhttá, muhto dál han letne doaluide vuolgimin, vástida eadni. ¶
Muhto ovdal go vázzileaba trihka lvusa, de geahččá Mina geađgeledjonii mii goarjada Stuorradikki ovddabealde. Mina moddje ledjonii ja lea aiddo vázzileamen go ledjon fáhkka časká sutnje čalmmi! Mina healkkeha. Geađgeledjon mii časká čalmmi? Sutnje? ¶
aMina soaiggeha, man ártet. Eadni gal ii vissa oaidnán dan; son lea vázzilan trihka guvlui. ¶
aMina measta guossala go viehkala eatni maŋŋái. ¶
Go Mina lea idjaláhkai velledan dien eahkeda, de muitala eadnái ledjona birra. Son nu háliida fas dohko vuolgit.– Nieiddažan, geađgeledjonat eai gal máhte čalmmi časkit! dadjá eadni ja gokčá Mina bures gokčasiin. ¶
Muhto ovdal go eadni jáddada lámppá, de lohpida ahte Mina galgá beassat su mielde Stuorradiggái nuppi beaivve. ¶
Ihkku arvigoahtá. Mina jurddaša ledvjona birra, mii goarjada arvin olgun njuoskan ja galbmon. ¶
Go Mina lihkká, de lea eadni doapmamin.– Gosa lean mun bidjan dan? dadjá son alcces. ¶
Son lea ohcan kommodas, skuffas ja beavddi alde. Dál ohcá galmmihanskáhpas maid.– Maid don ozat? jearrá Mina.– Vearrokoartta, šuohkiha eadni. – Lean ožžon ođđa vearrokoartta ja ferten dan addit odne. ¶
aMina háliida veahkehit ja nu ohcagoahtá son ge.– Vearrokárta? Mii son lea čihkkon? Lea go son Stuorradikkis árdna? ¶
aMina govahallá giissá ruđaiguin, golvliiguin ja čikŋageđggiiguin. ¶
Viimmat gávdná eadni vearrokoartta.– Dat lei čiehkádan bures, dadjá son. ¶
aMina mielas ii sulastahte dat ártna.– Mii bat vearrokoarta lea? jearrá Mina veahá behtohallamiin.– Sii geat barget, ožžot bálkká dan ovddas, dadjá eadni.– Buohkat fertejit máksit vearu oasi iežaset bálkkás. Ja vearrokoarta muitala man olu mii galgat máksit vearu. Go buohkat mákset vearu, de šaddá das hirbmat stuorra ruhtaseahkka.– Doppe go lea mahkáš dat árdnagiisá? jearrá Mina.– Jo, ovtta láhkai sáhttit dadjat ahte buot vearroruđat leat dego árdnagiisá, moddje eadni. – Ja lea dakkár árdnagiisá mii lea ávkin buohkaide, go ruđat geavahuvvojit skuvllaide, buohcciviesuide, boarrásiidsiiddaide, politiijaide ja olu eará áššiide. ¶
aMina muitá dalle go áddjá lei buohcciviesus. Dalle dajai son eadnái ahte lei ilus go lei máksán vearu. Dál Mina ádde buorebut maid áddjá oaivvildii dalle. ¶
Eadni ja Mina mannaba trihkain gávpogii. Ain arvá. Olbmot johtet doama-doama iežaset paraplyaid vuolde. Eadni vuordá Stuorradikki uvssas. Mina guovllada fiskes arveskuohpu vuolde ja geahččá gealdagasat ledjonii.– Don leat njuoskan, it go don goalo? ¶
aMina čuožžu juolgesuorpmaid alde, muhto ledjon geahččá dušše áibmui. Lea go son oađđimin? Jurdilkeahttá čearggáda Mina hirbmadit. ¶
Ledjon bárdá oaivvi ja časká čalmmviid. Mina dovdá váimmu julkimin johtileappot. De luoitá ledjon oaivvi ja geahččá sutnje.– Don got čergot? jearrá dat ja geahččá miellagiddevaččat Minai. ¶
aMina nivkala, muhto ii nagot civkkádit ge.– Diekkár čáppa čearguma in dáidde leat gullan dan rájes go ráhkaduvvojin geađggis. ¶
Ledjon geahččá birra ja fanahallá julggiid. ¶
De njiedjá hiljit geađgejuolggis. ¶
aMinas čáhcot gieđat, ja illá nagoda jaska čuožžut. Dál lea ledjon eatnamis. Dat likšá seibbiin ja geahččá sutnje.– Mana eadnát lusa. Moai sáhtte fargga deaivvadit siste Stuorradikkis, ja de sáhtte váccašit doppe. Ferten geavahit iežan čiegus uvssa, dadjá ledjon ja jávkkiha nurkki birra. ¶
aMina viehkala eatni maŋŋái, ja ovttvas mannaba sisa Stuorradiggái eatni kantuvrii. ¶
Eatnis lea olu bargu. Son ferte ráhkkanit dasa maid galgá dadjat stuorradiggesálas, ja maŋŋá galgá máŋgga čoahkkimii.– Oaččun go geahčadit dáppe? jearrá Mina.– Mm, vástida eadni vieččadettiin moadde áviissa ja káffekohpa. ¶
aMina doapmala kantuvrras olggos. ¶
Guhkes feaskáris leat govat politihkkáriin geat ovdal leat bargan ¶
Stuorradikkis. Mina ii astta daid gevahčadit. Son ferte gávdnat tráhpá. ¶
Heaissa luhtte oaidná ledjona mii vuordá su. ¶
Dat lea viehka stuoris, jurddaša Mina ja mahkaluššá. Muhto son lea eanet sáhkkii go balus, ja čuovvola go ledjon vázzigoahtá govda tráhpá bajás.– Orut go dáppe? jearrá Mina.– Orun ja orun, mun várjalan Stuorradikki, dadjá ledjon. ¶
Gasku tráhpá bisána dat uvssa ovdii.– Dáppe lea juoga maid fertet oaidnit, dadjá dat. ¶
Soai boahtiba latnjii gos leat tiilagveađggat seainnit ja olu govat. Glássaskáhpas lea girji.– Dá lea min Vuođđolága kopiija. ¶
Dat čállojuvvui birrasii 200 jagi dassái. ¶
Dán dat olles Norga ávvuda juohke miessemánu 17. beaivvi. ¶
Vuođđoláhka dáidá leat dat deháleamos maid várjalan, dadjá ledjon smiehttalasat. ¶
aMina mielas lea ártet ávvudit girjji, muhvto de muitá eatni dadjan ahte Vuođđoláhka lea Norgga váldoláhka. ¶
Dego buot lágaid bajimuš láhka. ¶
Ii leat ártet ahte ledjon lea nu čeavlái!– Go Norga oaččui sierra vuođđolága, de álggii demokratiija.– Mii lea demokratiija? jearrá Mina. ¶
Ledjon gálge čoddaga ja muitala: – Dat lea dat ahte olles álbmot galgá beassat leat mielde mearrideamen. Muhto eai buohkat sáhte mearridit oktanaga. Danne mii válljet olbmuid geat galget stivret min ovddas. Dat 169 politihkkára dáppe ¶
Stuorradikkis leat boahtán iešguđet guovlluin miehtá riikka. Sii dat mearridit dehálaš áššiin.– Gulan go son mun álbmogii, hearrá Ledjon? jearrá Mina.– Dieđusge! Muhto fertet leat deavdán 18 jagi ovdal go beasat leat mielde válljemin.– Ja sii mearridit stuorra ruhtaseahka badjel, dadjá Mina. ¶
aLedjon geahččá sutnje: – Don bat leat gullvan dan birra! Juohke jagi geahččalit politihkkárat soahpat mo ruđa galgá juogadit ja geavahit. Dávjá soaitá leat nu ahte eai leat ovttaoaivilis. Dalle geahččalit digaštallat buriid čovdosiid maidda olusat sáhttet miehtat. ¶
Čovdosat, mat eatnašiid mielas leat OK, mearriduvvojit. Nie doaibmá demokratiija. ¶
aMina gal lea gullan eatni hállamin dán birra ovdal, muhto ii leat riekta ádden.– Mo livččii dalle jus ii livčče leamaš demokratiija? jearrá son.– Dalle eat livčče ieža beassan válljet iežamet jođiheddjiid. Jus ii leat demokratiija, de mearridit dušše moattis, ii ge dat leat vuoiggalaš! ¶
aMina ja ledjon joatkiba tráhpá bajás ja olleba stuorra latnjii man dárogillii gohčodit vandrehallen. Aiddo dalle čuodjá tiibma, ja olu politihkkárat bohtet doama-doama ja dopmet sáno stuorradiggesálii. ¶
aMina ja ledjon čuovvoleaba sin. ¶
Lea čáppa sála rukses- ja golleivnnis, ja doppe lea hirbmat stuorra čuovgakruvdna robis.– Dáppe stuorradiggesáles leat dan 169 politihkkáris fásta sajit, dadjá ledjon vuollegaččat. – Dáppe dadjet iežaset oaiviliid, ja dasto jienastit áššiid maid leat digaštallan. ¶
Go jienastit, de deaddilit jienastanboalu iežaset sajis. ¶
Ruoná boallu mearkkaša jo. Rukses boallu mearkkaša ii. Dat ivdni, maid eatnašat deaddilit, mearrida dan mii mearriduvvo. ¶
Ovtta seainnis heaŋgá govva golleledjonis mas lea kruvdnu oaivvis ja ákšu ovdajulggiin. Ledjon ja Mina čáppášeaba gova.– Stáhtavearjogova ledjon lea mu lagaš fuolki, dadjá ledjon goargadit.– Muhto manne aiddo ledjon? Mii han orrut Norggas! dadjá Mina.– Ledjon mearkkaša fápmu ja friddjavuohta. Mii leat gievrrat ja galgat várjalit, dadjá ledjon ja savdnjila ledjonhárjji. ¶
aMina jurdila. Son lea ovttaoaivilis das ahte ledjon lea stuoris ja gievra.– Muhto don han leat dušše geađgi! gurgala Mina.– Geađgi mahkáš, muoláda ledjon. ¶
Dat likšá seibbiin nu ahte Mina masá gahččá. De vázzila olggos, njunni vel áimmus. ¶
aMina ferte viehkalit maŋŋái.– Geađgi! muráda ledjon fas. Mun lean ráhkaduvvon granihtas! ¶
Ledjen okta dain vuosttaš bácciin Oslo gávpogis. Mun goarjadan olgun buotlágan dálkkiin. Badjel 100 jagi lean várjalan Stuorradikki ja ¶
Vuođđolága. Ijatbeaivái. Ja nuppi čuohte jagi vel áiggun várjalit.– ¡ndagassii, hearrá Ledjon, dadjá Mina ja gaikkeha ledjona seaibbi várrugasat.– Lea viehka buorre ahte leat ráhkaduvvon granihtas! joatká son. ¶
Dalle ledjon savdnjila iežas hárjji ja orru eanet duhtavaš. ¶
Ovttas vázziba ustiba guovttos tráhpá vulos.– Giitu mieđušteamis, dadjá ledjon. Lei somá dutnje čájehit ártnaid maid várjalan.– Lea buorre go várjalat Stuorradikki ja Vuođđolága, dadjá Mina.– Muhtun áššit leat várjalan veara, vástida ledjon. ¶
aMina buorresta ledjona ja giitá oahpisteamis. ¶
De viehkala fas eatni kantuvrii. ¶
Eatni mielas lei Mina jávkan guhká.– Don it sáhte okto vázzit dán visttis, dadjá eadni.– In mun lean gal áibbas okto, vástida Mina juonalaš geahčastagain. ¶
Eadni joatká bargguin dihtora ovddabealde.– Eadni? Sáhttá go dadjat ahte demokratiija lea árdna? jearrá Mina oanehis botta áigge.– Jo, nu sáhttá dadjat, vástida eadni, veahá hirpmástuvvamiin. ¶
Dalle jurddaša Mina ahte son dattetge lea gávdnan árdnagiissá. ¶
Ja šaddan ustibin suinna gii várjala ártna. ¶
Stortingets administrasjon ¶
Informasjonsseksjonen ¶
Trykk: Stortingets hustrykkeri 2013 ¶
ISBN 978-82-8196-075-6www.stortinget.no-),*å-%2+%44 ¶
RYKKSAK ¶
